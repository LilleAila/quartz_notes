---
id: 20240823T0821-naturfag-oppgaver-s30
aliases:
  - naturfag oppgaver s30
tags: []
---

tags: #naturfag [[20240828T0840-naturfag|naturfag]]

# Oppgaver naturfag s. 30

## Hva er naturfag?

> [!NOTE] Oppgave 1.1.2
> Kjenner du til noen naturvitenskapelige teorier som ikke lenger regnes som gyldige? Finn gjerne ut hvilke typer eksperimenter eller fenomener som gjorde at de måtte forkastes.

Lamarckismen er en motbevist teori om evolusjon. Den går ut på at egenskaper man har trent opp kan arves videre gjennom generasjoner. Prinsippene som står sentralt i teorien til Jean-Baptiste Lamarck handler om at

- Individer mister over tid organer og egenskaper som ikke er nyttig eller brukes, mens viktige organer og egenskaper videreutvikles.
- De nyttige trekkene som ble videreutviklet i løpet av et individs livsløp overføres til neste generasjon
  Teoriene til Lamarck har senere blitt erstattet av Darwins evolusjonsteori, som går ut på at små mutasjoner mellom hver generasjon fører til endringer over tid, der naturlig utvalg bestemmer hvem av dem som skal overleve, slik at kun de som er best tilpasset vil overleve.

> [!NOTE] Oppgave 1.1.4
> Tenk deg at du reiste 2400 år tilbake i tid. Hvilke argumenter ville du brukt for å overbevise Aristoteles om at jorda ikke er sentrum i universet?

Jeg ville prøvd å forklare teorien om relativitet og hvordan den påvirker gravitasjonen til legemer i universet, ved at jorden blir trukket inn mot solen, og solen blir også påvirket av gravitasjonen til andre legemer. Jeg kunne vist noen bilder av jordens bane rundt solen og hvordan det samsvarer med døgnsyklusen på jorden og hvor solen er plassert i forhold til meg. Jeg kunne også vist hvordan andre planeter også går rundt solen og ikke jorden, og brukt ulike instrumenter for å bevise at dette er sant.

## Hvordan jobber vi med naturfag?

> [!NOTE] Oppgave 1.2.1
> Hvilke kilder til usikkerhet er viktige dersom du skal måle hvor lang tid
>
> - En ball bruker på å falle 1 meter
> - En muffinsform av papir bruker på å falle 1 meter

Dersom vi skal måle hvor lang tid en gjenstand bruker på å falle 1 meter finnes det mange ulike kilder til usikkerhet. Noen av de største vi må tenke på kan være:

- Luftmotstand
  Vind og friksjon fra luften rundt oss kan sakke ned farten betydelig på en gjenstand vi slipper. Dette ser vi godt hvis vi sammenligner å slippe noe som et ark og en ball. Arket vil ha mye større luftmotstand enn ballen og dermed falle saktere ned. Den eneste måten å unngå luftmotstand vil være å gjøre eksperimentet i et fullstendig vakuum, slik at det ikke er noen luft i det hele tatt, og dermed ingen luftmotstand.
- Hvordan vi slipper dem
  Hvis vi skal sammenligne å slippe ulike objekter ned fra 1 meter er det viktig å passe på at vi ikke tilfører noe ekstra energi ved å utføre et arbeid på objektet slik at den har mer kinetisk eller potensiell energi enn den egentlig skulle ha.
- Hvordan vi tar tiden
  En annen kilde til menneskelig feil ved å utføre et slikt eksperiment kan være hvordan tiden blir tatt. Mennesker har ikke veldig bra reaksjonstid, så det vil være vanskelig å få et godt resultat ved hjelp av kun en stoppeklokke.

> [!NOTE] Oppgave 1.2.2
> Hva ville du gjort for å redusere usikkerheten i oppgave 1.2.1?

Det første punktet jeg nevnte er det ikke noe å gjøre med for en vanlig person, siden jeg ikke har tilgang på noe som kan lage et så stort vakuum, men jeg kan gjøre noen ting for å redusere usikkerheten ved de andre punktene. For å slippe ballen så likt som mulig hver gang, kunne jeg for eksempel bygget en enkel struktur som skal holde gjenstanden oppe og at jeg kan fjerne det denne gjenstanden ligger på uten å berøre den. For å redusere feilmarginen ved tidtakingen ville jeg for det første tatt så mange målinger som mulig, filtrert ut de største avvikene og brukt et sentralmål som for eksempel gjennomsnitt slik at jeg får et enkelt tall jeg kan jobbe med. I tillegg kunne jeg ha brukt en sensor koblet opp mot en micro:bit jeg har programmert til å ta tiden fra gjenstanden blir sluppet til den lander. Dette vil i teorien redusere mulige menneskelige feil betydelig, fordi ingen mennesker er involvert i å ta tiden. Dersom jeg hadde tilgang på et stort vakuum ville jeg da også kunnet teste hypotesen min om at begge to vil falle med samme hastighet dersom det ikke er noe luftmotstand, altså er akselerasjonen uavhengig av massen til objektet.

> [!NOTE] Oppgave 1.2.3
> Hvordan ville du planlagt et forsøk som hadde som mål å undersøke hypotesen "Menn går raskere enn kvinner"?

Forsøk på mennesker er veldig vanskelig å få gode resultater på fordi det finnes ekstremt mange potensielle feilkilder. Fordi mennesker er så kompliserte er det mange faktorer som bestemmer hvor raskt man går, for eksempel terrenget man går i, trening, oppvekst, hvor i verden man kommer fra, preferanse og hva folk rundt dem gjør. Man går også med ulik hastighet påvirket av faktorer som skjer i øyeblikket, for eksempel om man har god eller dårlig tid, og hva man gjør på mens man går, for eksempel å høre på musikk eller podcaster. Derfor vil man trenge en veldig stor mengde folk å teste hypotesen på.

Hvis jeg skulle testet dette ville jeg ha fått tak i så mange folk som mulig og fått dem til å gå en distanse og målt hastigheten deres. Når man skal teste med så mange folk kan det være bedre å få dem til å teste selv og svare på det som en spørreundersøkelse. Store talls lov sier da at jo flere forsøk jeg teller opp, jo nærmere vil jeg komme til det teoretisk riktige tallet.

> [!NOTE] Oppgave 1.2.4
> Hvordan ville du planlagt et forsøk som hadde som mål å undersøke hypotesen "Søvnkvaliteten til ungdom påvirkes av skjermtiden siste to timer før leggetid"?

Det første jeg legger merke til i denne problemstillingen er bruken av ordet "ungdom". Da vil jeg teste både ungdom, eldre og yngre folk og se hva forskjellen mellom dem er. Når leggetiden deres er kan også påvirke søvnkvaliteten, og det er mange andre faktorer. Jeg ville prøvd å få alle folkene jeg testet med til å spise like lenge før for å prøve å redusere forskjellen i andre faktorer enn skjermbruken. I tillegg til å redusere slike former for usikkerhet ville jeg her også prøvd å samle flere folk. Jeg ville også ha sett om en bestemt person vil ha noen forskjell dersom de bruker telefonen mindre en dag enn en annen dag, fordi hvis ikke jeg gjør det kan jeg få resultater som tyder på at mindre skjermbruk tilsvarer bedre søvn, men det kan ha vært tilfeldig at det stemte overens, og da burde jeg også sjekke med den samme personen.

> [!NOTE] Oppgave 1.2.5
> Hvorfor er drøfting av usikkerhet viktig å ha med i en forsøksrapport, tror du?

Jeg tror det er viktig å ha med alle vurderinger av usikkerhet og potensielle faktorer som kan endre resultatet slik at dem som leser det vil ha en større forståelse av forsøket og hvorfor jeg valgte å gjøre ting akkurat slik jeg gjorde dem. Det kan være lett å tro at det forsøket som er gjort i en forsøksrapport er det definitivt riktige svaret på hypotesen, så det er bra å drøfte ulike grunner til at resultatet kan være litt feil. Det vil også hjelpe andre dersom de skal prøve å utføre det samme eksperimentet senere slik at de kan prøve å jobbe videre med dine kilder til usikkerhet og forbedre metoden som ble brukt slik at de kan få et bedre resultat.

> [!NOTE] Oppgave 1.2.6
> Avgjør om setningene nedenfor hører inn under "Observasjoner og resultater" eller "Drøfting":
>
> - Fargen til væsken ble blå.
> - Fargen til væsken ble blå på grunn av reaksjonen mellom ammoniakk og kobber.
> - Luftmotstanden gjorde at fallskjermhopperen falt saktere enn steinen.
> - Etter fem minutter kunne vi kjenne en svak lukt.
> - Den ene personen brukte 1 minutt mer enn den andre.
> - Variasjonen i resultatene kan komme av unøyaktig veiing av stoff A.
> - Kaffen smakte vondt.

- Fargen til væsken ble blå
  Dette er en observasjon om hvordan det ser ut, så den hører inn under "Observasjoner og resultater".

- Fargen til væsken ble blå på grunn av reaksjonen mellom ammoniakk og kobber.
  Dette synes jeg at hører til under "Drøfting". Det er ikke noe man kan observere direkte ved å kun se på reaksjonen, men det er noe man kan tenke seg til ved hjelp av det man kan se.

- Luftmotstanden gjorde at fallskjermhopperen falt saktere enn steinen.
  Denne setningen synes jeg også at hører inn under "Drøfting". Man kan se på når de faller hvilken av dem som faller saktere, men luftmotstand er ikke noe man kan se, man må bare tenke seg frem til at det var det som skjedde ved å utelukke andre alternativer.

- Etter fem minutter kunne vi kjenne en svak lukt.
  Dette er også en ting man kan observere, så den hører inn under "Observasjoner og resultater".

- Den ene personen brukte 1 minutt mer enn den andre.
  At en person brukte lengre tid enn den andre er også fakta som kan måles og fås et helt definitivt svar, så det går under observasjoner.

- Variasjonen i resultatene kan komme av unøyaktig veiing av stoff A.
  Potensielle kilder til usikkerhet slik som dette passer inn under "Drøfting" fordi der diskuterer man og vurderer hvorfor resultatet kan ha blitt som det blir, og bør inkludere tanker man har rundt resultatet.

- Kaffen smakte vondt.
  Smaken på ting er subjektivt, men jeg mener at dette burde hørt inn under observasjoner, men kanskje omformulert til noe som "Jeg syntes at kaffen smakte vondt".

> [!NOTE] Oppgave 1.2.7
> Tabellen nedenfor viser hvor lang tid sju menn og sju kvinner brukte på å gå en distanse på ca. 15 meter.
>
> | Tid i sekunder | <   | <   | <   | <   | <   | <   | Gjennomsnitt |
> | -------------- | --- | --- | --- | --- | --- | --- | ------------ | ------- |
> | Menn           | 6.1 | 6.0 | 5.8 | 6.7 | 6.7 | 6.1 | 6.3          | **6.2** |
> | Kvinner        | 9.4 | 3.9 | 2.0 | 9.3 | 4.0 | 5.8 | 6.9          | **5.9** |
>
> 1. Hvordan ville du presentert resultatene av målingene?
> 2. Hvilken konklusjon ville du trukket derosm målet var å teste hypotesen i oppgave 1.2.3?

1. Jeg ville først ha filtrert ut de største avvikene i datasettet mitt. Dette gjelder for eksempel den ene tiden under kvinner på 2.0 sekunder, som virker veldig usannsynlig. Tiden på 9.4 og 3.9 virker også som litt store avvik. Med slike avvik tror jeg det beste valget er å finne medianen, siden datasettet ikke er veldig stort.
   - Menn: **6.1**
   - Kvinner: **5.8**
2. Konklusjonen jeg ville trukket ut fra resultatet mitt i forrige oppgave er at men går litt tregere enn kvinner, altså er det jeg har funnet ut det helt motsatte enn hypotesen i oppgave 1.2.3, men siden jeg har så listen mengde forsøkspersoner vil jeg si at det fortsatt er usikkerhet om hvilket kjønn som går raskest, og at det sannsynligvis ikke vil ha noe å si. Hos kvinner er det mye større variasjon i resultatene enn det er hos menn.

## Modeller og teorier i naturfag

> [!NOTE] Oppgave 1.3.1
> Vi kan se på en barbiedokke som en modell av mennesket.
>
> 1. List opp minst fem egenskaper ved en barbiedokke som stemmer godt overens med hvordan et menneske er.
> 2. List opp mist fem egenskaper ved mennesket som ikke kommer fram av barbiedokkemodellen.
> 3. Kommer du på noen leker du hadde som barn, som vi kan se på som modeller?

1. Egenskaper som stemmer overens med et menneske
   - To bein og armer
   - Farge
   - Ti fingre
   - Hår
   - Ansikt
2. Egenskaper som ikke kommer frem
   - Alt som er inni kroppen - lunger, hjerte etc
   - Størrelsen på kroppsdeler relativt til hverandre
3. Andre leker som kan ses på som modeller - Biler, tog, båter kan være modeller for biler, tog og båter.
   Også leker som for eksempel:

- Doktor
- Butikk
  kan være modeller på de tingene.

> [!NOTE] Oppgave 1.3.4
> I kjemi brukes ofte en kulepinnemodell til å vise strukturen til ulike molekyler. Et vannmolekyl består ofte av to små, hvite kuler som er koblet til en rød kule. Hvilke svakheter ener du det medfører å bruke kulepinnemodell til å forklare hvordan molekyler er bygget opp?

En kulepinnemodell i kjemi kan være bra til å se hvilke ulike grunnstoffer et molekyl er bygget opp av, men den viser ikke alt. For eksempel viser den ingenting om elektronene, og sier ikke noe om akkurat _hvordan_ de ulike atomene er budet sammen, slik som noen andre typer modeller kan vise, men det den kan vise er hvilket atom de blir bundet til, slik at med vann som et eksempel vil ikke $H_{2}O$ kunne fortelle hva som er bundet til hva, men en kulepinnemodell vil fortelle meg at de to hydrogenatomene er bundet hver for seg til oksygenatomet.

## Programmering i naturfag

> [!NOTE] Oppgave 1.4.2
>
> 1. På figuren på side 24 ser vi at det ifølge datamodellen vil komme en topp i gaupebestanden ganske rett etter at det har vært en topp i harebestanden. Hva tror du kan være forklaringen på det?
> 2. På nettstedet https://kosmos.cdu.no finner du et program som viser populasjonssvingninger hos hare og gaupe. Varier parametrene og se hvordan de påvirker resultatet av modellen.

1. Ut fra det jeg set på figuren på side 24 kan jeg se at gaupen er avhengig av haren for å leve. Jeg kan anta at haren er et bytte for gaupen, og dermed vil gaupene kunne formere seg videre og bli flere fordi de har større tilgang på mat.

## Usikkerhet, kildekritikk og formidling av forskning

> [!NOTE] Oppgave 1.5.4
> Forsøk å finne ut hva som menes med oppdragsforskning
>
> 1. Finner du eksempler på forskningsstudier som er betalt av for eksempel tobakkindustrien?
> 2. Hvilke utfordringer ser du ved slik forskning?

> [!NOTE] Oppgave 1.5.5
> forsøk å finne reklame eller nyhetsartikler der utsagnet "forskning viser" blir bruke.
>
> 1. Hvorfor er slikt utsagn vanlige når man reklamerer for et produkt, tror du?
> 2. Klarer du å finne ut hvem som har utført forskningen, og hvor den er publisert?
> 3. Får du inntrykk av at dette er seriøs og uavhengig forskning?

> [!NOTE] Oppgave 1.5.6
> Bærekraftig utvikling er ett av tre tverrfaglige temaer i læreplanen og blir sett på som et av de viktigste temaene for elever i norsk skole.
>
> 1. Hvorfor er bærekraftig utvikling spesielt relevant innenfor naturfag?
> 2. Hvordan kan den naturvitenskaplige metoden brukes for å sikre at måten vi utnytter jordas ressurser på, er bærekraftig?

## Kilder

Let's learn everything - "Superseded theories"
[Lamarckismen - SNL](https://snl.no/lamarckismen)

