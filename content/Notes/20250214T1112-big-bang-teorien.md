---
id: 20250214T1112-big-bang-teorien
aliases:
  - big bang-teorien
tags: []
date: "2025-02-14"
title: Big bang-teorien
---

#naturfag [[20240828T0840-naturfag|naturfag]] [[20250127T0825-stråling|stråling]]

# Big bang-teorien

Universet oppsto for 13.8 mrd år siden, på engelsk kjent som "The Big Bang". Det er umulig å vite hva som eksisterte, om noe, før det store smellet.
De fleste tror tid og rommet oppsto under the big bang.

[[20240913T0732-bølgefenomener|Dopplereffekten]] gjør at lyset fra stjerner eller galakser som beveger seg bort fra oss, blir rødforskyvet. Dette betyr at lysbølgene fra stjerner og galakser som beveger seg bort fra oss, blir strukket ut og bølgelengden øker, slik at lyset blir forskjøvet mot den røde delen av spekteret til synlig lys. Galakser som forflytter seg bort fra oss vil ha mer rødforskyvning.

Når vi ser på en galakse, er det noen blå områder og noen røde områder. Dette viser at galaksen roterer slik at en del snurrer mot oss.

Edwin Hubble (1889 - 1953) observerte i 1920-årene at lyset fra galaksene som var lengst borte var mye kraftigere rødforskjøvet enn lyset fra nærmere galakser. Dette viser at galaksene lengst borte fra oss beveger seg enda lengre bort.

Georges Lemaître (1894 - 1966) jobbet med det som ble kalt big bang-teorien. Så for seg at universet en gang var samlet i ett punkt, et "uratom", og hele universet har utvidet seg fra dette punktet.

Albert Einstein (1879 - 1955) så for seg at universet var statisk, men Lemaître oppdaget at likningene til Einstein også kunne brukes til å forklare sin egen teori om et univers som er i utvikling. Teoriene hans stemte med Hubbles observasjoner og Einstein teorier, og ble derfor tatt opp som den beste teorien vi har per nå.

---

I de første minuttene etter det store smellet, sank temperaturen og noen grunnstoffer ble dannet. Dette var de lette grunnstoffene: hydrogen og helium, og også litium. De tyngre grunnstoffene i universet ble dannet på mye senere tidspunkter i stjerner.

Universet består for det meste av hydrogen og helium, og de tyngre grunnstoffene finnes det bare proporsjonalt små mengder av. 73% av atomer i universet er hydrogen, og 25% er helium, altså er 2% andre ting. Hydrogen er det enkleste atomet å danne, fordi det kun har ett proton i kjernen, mens helium er vanskeligere fordi det er to protoner i kjernen.

Ut fra big bang-teorien kan man se at det skal være mer hydrogen enn helium i universet, og forholdet mellom dem har blitt regnet ut fra det som ble dannet i det store smellet, og samsvarer med målinger og observasjoner som har blitt gjort.

---

Universet var i starten fullt av elektromagnetisk stråling ed mye energi, som fylte hele universet. Ved utvidelsen av universet, ble bølgelengden til strålingen lengre.

Et argument mot big bang-teorien var at denne strålingen så ut til å ha forsvunnet, mens teorien sier at universet burde være fullt av elektromagnetisk stråling med bølgelengder tilsvarende mikrobølger.

I 1965 testet forskere Penzias og Wilson en ny antenne for å fange opp mikrobølgestråling. De oppdaget en mikrobølgestråling de ikke kunne se hvor kom fra, som fordelte seg over hele himmelen. Konklusjonen var at strålingen måtte komme fra universet, og ble kalt "kosmisk bakgrunnsstråling".

Kosmisk bakgrunnsstråling er mikrobølgestråling som utgjør restene av strålingen som fylte det tidlige universet etter det store smellet. Beregninger av bølgelengden ut fra teorien om det store smellet samsvarte med observasjonene til Penzias og Wilson.
