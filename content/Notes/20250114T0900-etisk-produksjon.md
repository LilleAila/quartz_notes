---
id: 20250114T0900-etisk-produksjon
aliases:
  - etisk produksjon
tags: []
date: "2025-01-14"
title: Etisk produksjon
---

#geografi [[20240901T0809-geografi|geografi]] [[20250110T0937-global-produksjon|global produksjon]] [[20240905T1311-bærekraft|bærekraft]]

# etisk produksjon

Planlagt foreldelse (planned obsolescence)
Bedrifter lager produktene sine og planlegger for at det skal slutte å fungere etter en viss tid
Dette gjøres for å tjene så mye penger som mulig, ved at kundene kjøper nytt
Det er dårlig for miljøet og for økonomien til forbrukere

Produksjon av avokado
Det krever enorme mengder vann
Tappet vann fra hele landsbyer
Blir tørt

Palmeolje
Kuttet ned regnskog for å plante palmer
Forbruket av palmeolje har gått ned siden det ble informert om det

Forbrukere har ansvar for å handle etisk, men det er ofte vanskelig.

## Oppgaver

### 1. Hva betyr bærekraftig produksjon?

Bærekraftig produksjon innebærer at produksjonen av en vare skal oppfylle alle de tre dimensjonene av bærekraft. Det betyr at produksjonen av varene må være økonomisk, bra for samfunnet, og bra for miljøet. Det er mange produksjoner av varer som ikke oppfyller alle de tre dimensjonene, og dermed ikke er bærekraftig. Eksempler på produksjon som ikke er bærekraftig er produksjonen av avokado. Dette krever store menger vann, som blir brukt slik at nærliggende landsbyer ikke har like god tilgang på vann lengre. Dermed blir ikke samfunnsdelen av bærekraft oppfylt, og produksjonen er ikke bærekraftig.

### 2. Forklar hva som ligger i begrepet planlagt foreldelse.

Planlagt foreldelse er et konsept som handler om at produsenter av en vare bevisst lager den av lavere kvalitet for at den skal slutte å fungere etter en viss mengde tid. Dette kan for eksempel være at etter å ha blitt brukt slutter den fysisk å fungere, eller at elektronikk slutter å få oppdateringer etter noen år. Dette gjøres for at forbrukerene skal måtte kjøpe nye varer slik at bedriftene fortsetter å tjene mer penger. Tidligere var fokuset mer på av forbrukerene skulle få et produkt som virker bra. Det ser vi for eksempel ved hvordan bærbare datamaskiner har utviklet seg. For ti år siden var de fleste tykkere og tyngre, og bygget med materialer av høyere kvalitet, slik at de skulle holde seg lengre. Mange av disse er fortsatt brukbare i dag, og tåler mye mer enn dagens datamaskiner, som blir bygget tynnere og tynnere, med billigere og billigere materialer slik at det skal måtte kjøpes nye tidligere.

### 3. Har du noen produkter som du mistenker er laget av dårligere kvalitet enn nødvendig, slik at du må kjøpe nytt? Hvilke?

Det meste av elektronikk, slik som telefoner og datamaskiner, implementerer virtuelle begrensninger for hvor mye eller hvordan det skal kunne brukes, for eksempel ved å stoppe oppdateringer når bedriften mener at det er på tide at forbrukeren kjøper en ny enhet.

Drikkeflasker er et produkt jeg mistenker er laget av dårligere kvalitet enn nødvendig. Jeg har måttet bytte ut drikkeflasken min omtrent en gang i året, noen ganger lengre tid.

### 4. Hvordan kan vi som forbrukere påvirke bedrifter til å produsere varer som er av bedre kvalitet og varer lenger?

Som forbrukere kan vi prøve å undersøke hvilke varer vi kjøper før vi kjøper dem, og velge varer som andre folk mener er av bra kvalitet. Vi kan også øke andres kunnskap til konsepter slik som planlagt foreldelse, ved å informere gjennom ulike digitale plattformer. Vi kan også velge å kjøpe litt dyrere produkter, av høyere kvalitet og holdbarhet, som til slutt vil vare lengre og billigere enn å kjøpe flere av den billigste varianten av produktet. Det er også mulig å forsøke å reparere ødelagte produkter, heller enn å kjøpe en helt ny når det slutter å virke. Det er ofte en liten feil som gjør at de fleste velger å bytte ut en nesten brukbar telefon, pc eller annet produkt.
