---
id: 20240913T0732-bølgefenomener
aliases:
  - bølgefenomener
tags: []
date: "2024-09-13"
title: Bølgefenomener
---

#naturfag [[20240828T0840-naturfag|naturfag]] [[20240828T0840-bølger|bølger]]

# bølgefenomener

[simulasjoner](https://walter-fendt.de/html5/phen/)

## Refleksjon

Refleksjon skjer når bølger treffer overgangen mellom to forskjellige stoffer. Dette gjelder lydbølger, lysbølger og alle andre bølger, for eksempel i et speil. Lysbølger som treffer et speil, blir sendt tilbake med samme vinkel, men i motsatt retning, som er grunnen til at det blir speilvendt.

## Brytning

I overgangen mellom to stoffer vil bølgene også brytes. Et eksempel på dette er lys som går fra vann til luft. Ting som befinner seg i vann kan se ut som de er på en annen plass enn det de faktisk er, for eksempel en fisk i vannet. En åre kan se ut som den er knekt når man legger den i vannet. Dette er fordi lyset brytes. Brytning skjer fordi bølgene beveger seg i forskjellig fart i de ulike stoffene, og det fører til at retningen til bølgene blir endret. Elektromagnetiske bølger beveger seg med større fart i luft enn i cann og glass, og derfor blir lysstrålen brutt i overgangen mellom stoffene. Her er eksempler på det i vann:

![20240830T0732-vann-lys-brytning.png](Assets/20240830T0732-vann-lys-brytning.png)

Brytningen skjer på samme måte som hvis man kjører en bil og et av hjulene går av veien og ned på en sandstrand, slik at hjulene på asfalten vil snurre med fordi de har bedre grep, og dermed snur bilen. Det samme skjer med lysbølger som går fra luft til vann.

Lys fra regnbuen kommer fra brytning av lys. Når lyset fra solen treffer vanndråper i luften blur lyset brutt i overgangen mellom luft og vann. Ulike bølgelengder av lys beveger seg med ulik fart i vann, og dermed kan man se de individuelle fargene. Vannbølger brytes også, og det kan vi se ved at de går saktere når det blir grunnere, og de brytes gradvis på vei inn mot stranden.

## Spredning

Lyset fra solen er sammensatt av lys med alle synlige bølgelengder, og vi oppfatter det som hvitt. Grunnen til at himmelen er blå, er _spredning_. Når lysbølger treffer et hinder, blir de spredt. Hvor mye de blir spredt, avhenger av bølgelengden. Det røde lyset endrer nesten ikke retning, men fortsetter rett frem, mens blått lys blir spredt rundt slik at det ser ut for oss som at det blir sendt ut blått lys fra alle punkter på himmelen. På overskyede dager er det mer fuktighet i luften, som betyr at alle bølgelengdene blir spredt slik at himmelen ser hvit ut.

![20240830T0746-sollys-spredning.png](Assets/20240830T0746-sollys-spredning.png)

## Interferens

Når to bølger møter, oppstår det interferens. Der to bølgetopper møtes, blir den forsterket, der to bølgebunner møtes blir det forsterket i motsatt retning, og der en bølgetopp og en bølgebunn møtes skjer ingenting, altså blir vannet (i dette eksempelet) stille.

## Forsøk med laser og speil

I en gradskive er den aksen rett ned innfallsloddet, og innfallsvinkelen er hvilken vinkel vi lyste laseren i forhold til innfallsloddet. Vi fant ut at vinkelen er lik på begge sider, altså blir:

$$
\alpha_1 = \alpha_r
$$

Dette er _refleksjonsloven_, som betyr at vinkelen på begge sider av innfallsloddet vil være like.

## Dopplereffekten

Når kilden til bølgene beveger seg i en retning, vil bølgene oppfattes som å ha en høyere eller en lavere frekvens. Et eksempel på dette er når en sykebil beveger seg nærmere, øker frekvensen på lyden den lager, fordi bølgekilden flytter seg fremover sammen med bølgen. Når den har passert deg, vil bølgene oppfattes som å ha lavere frekvens, fordi kilden beveger seg i motsatt retning fra bølgen som går mot deg.
